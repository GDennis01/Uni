## Definizione di CFC
Due nodi $u$ e $v$ sono mutualmente raggiungibili se $u$ è raggiungibile da $v$ e $v$ è raggiungibile da $u$.

La relazione binaria *mutualmente raggiungibili* è di **equivalenza:**
- **Riflessiva:** $A$ è raggiungibile da $A$ e viceversa
- **Simmetrica:** Se $A$ è raggiungibile da $B$, allora anche $B$ è raggiungibile da $A$
- **Transitiva:** Se $A$ è raggiungibile da $B$ e $B$ è raggiungibile da $C$, allora $A$ è raggiungibile da $C$.

Le **componenti fortemente connesse** sono dunque la classe della relazione d'equivalenza su $V \times V$ sopra descritta.

Con la notazione $u↔v$ indichiamo che i vertici $u$ e $v$ sono mutualmente raggiungibili e fanno parte della stessa **CFC.**

**Esempio:**
![[Pasted image 20220519170238.png]]
*$\{E,F\}$ formano un ciclo quindi fanno parte della stessa CFC.*
*Anche $\{D,B,C\}$ formano un ciclo e fanno quindi parte della stessa CFC. Rimane soltanto $A$ che quindi farà parte della CFC $\{A\}$.*
*Dunque le CFC sono: $\{A\},\{D,B,C\}\{E,F\}$.*

### Calcolo di una CFC dato un vertice
Dato $x$ un vertice del grafo  $G$.
1. Calcolo l'insieme $D(x)$ dei vertici che posso raggiungere da $x$.
2. Calcolo l'insieme $A(x)$ dei vertici da cui $x$ è raggiungibile.
3. Calcolo $D(x) \cap A(x)$ ovvero l'insieme dei vertici che sono sia raggiungibili da $x$ sia che posso raggiungere $x$

Ha complessità $O(|V|+|E|)$

### Calcolo di tutte le CFC
Per ogni vertice $x \in G$ non ancora marcato, calcolo la sua **CFC**.
La complessità è quella del calcolo di una **CFC** dato un vertice moltiplicata per la cardinalità dei vertici:
$(|V|+|E|)\cdot |V|=|V^2|+|V|\cdot|E|=O(|V^2|+|V|\cdot|E|)$

tuttavia questo (semplice) algoritmo ha una complessità quadratica sul numero di vertici.

### DFS per il calcolo delle CFC
**Teorema I:**
 In una qualunque **DFS** di un grafo **G** orientato tutti i vertici di una **cfc** vengono collocati nello stesso albero.


Esempio:
![[example_cfc.png]]
*Albero di scoperta generato dalla visita a partire da $A$.*

Tuttavia, ciò non ci permette di separare le diverse **CFC.**
Nell'esempio sopra mostrato, diventa difficile dividere le **CFC** guardando solo l'albero.
Quello che vogliamo è una foresta di alberi dove ogni albero rappresenta una singola **CFC.**

Per fare ciò dobbiamo trovare un *ordine giusto* di visita dei nodi bianchi.
Ad esempio, con il seguente ordine: $E,F,D,B,C,A$ otteniamo la seguente foresta:
![[Forest_cfc.png]]
dove ogni albero della foresta rappresenta una **CFC** diversa.

Però, non conosciamo l'ordine giusto!

#### Utilizzo di un grafo trasposto
Dato un grafo $G$, definiamo il suo **grafo trasposto** $G^T$ dove ogni arco viene *invertito*
![[grafo_trasposto.png]]
*Esempio di grafo trasposto(a destra)*

Applicando ora una visita **DFS** con i vertici in ordine alfabetico otteniamo la seguente foresta:
![[foresta23.png]]

Tuttavia anche in questo caso esistono degli ordini *non giusti.*

#### Idea finale
Possiamo:
1. Effettuare **una prima visita DFS** sul grafo $G$ preparando una lista di vertici in ordine decrescente(dei tempi di $fine\_visita$)
2. **Costruire** $G^T$
3. **Visitare** $G^T$ in profondità considerando la **lista di vertici** restituita dal passo $1$ per quanto riguarda la scelta del nodo bianco da dove far **ripartire la visita**.

Ha una complessità lineare $O(|V|+|E|)$!

Balzo le dimostrazioni perchè sono lunghe zzz
