## Ordinamento Topologico
E' una funzione $\sigma$ definita nel seguente modo:
$\sigma : V \rightarrow \{1,...,|V|\}$ tale che $\sigma(u)\lt\sigma(v)$ se esiste un cammino da $u$ a $v$ in $G$

Ovvero è una funzione che, dato un vertice $V$ in *input* restituisce un $intero \gt 0$ che rappresenta l'ordine di tale vertice.

L'idea di fondo è che , dati due vertici $A$ e $B$,  se esiste un cammino da $A$ a $B$, allora $A$ viene sicuramente prima (parti da $A$ per effettuare il cammino)

Esempio:
![[topological_order_example.png]]
*$A$ è il primo dell'ordine topologico, infatti $\forall V \in G$ esiste un cammino da $A$ in $V$, dunque applicando la definizione della funzione, abbiamo che $\sigma(A) \lt \sigma($ogni altro vertice$)$.*

Ovviamente può esistere un **ordinamento topologico** solo se il grafo è **DAG**(grafo diretto aciclico).
Infatti se esistesse un ordinament topologico in un grafo aciclico avremmo che:
- $\sigma(u) \lt \sigma(v)$
- $\sigma(v) \lt \sigma(u)$

Ma ciò sarebbe una contraddizione!

Inoltre su un grafo possono esistere più ordinamenti topologici.
Esempio:
![[different_topological_order.png]]

### Algoritmo per ottenere l'ordinamento topologico

Un primo approccio sarebbe quello di controllare il **numero di archi entranti** in ogni nodo:
- il primo nodo $o_1$ avrà 0 archi entranti
- il secondo nodo $o_2$ potrà avere soltanto 1 arco entrante da $o_1$
- il terzo nodo $o_3$ potrà avere soltanto archi entranti da $o_1$ e $o_2$
- etc..

tuttavia non è molto efficiente.

Possiamo tuttavia usare un algoritmo basato su **DFS**

### Topological Sort DFS
L'idea è quella di controllare gli intervalli di attivazione
($inizio\_visita$,$fine\_visita$):
- Il nodo con $fine\_visita$ più grande sicuramente non avrà archi entranti
	- Questo nodo sarà il primo nell'ordinamento topologico, lo denotiamo con $o_1$
- Il nodo con $fine\_visita$ secondo più grande potrà avere soltanto archi entranti da $o_1$
	- Questo nodo dunque sarà il secondo nell'ordinamento e lo denotiamo con $o_2$
- etc..

Possiamo facilmente adattare una visita **DFS** dunque al problema dell'**ordinamento topologico.**
Basta creare una lista dei vertici in ordine decrescente dei tempi di $fine\_visita$.

![[Topological-sort.png]]
*Per ogni vertice ancora bianco, effettuo  una visita in profondità.*

![[dfs-topological.png]]
*Effettuo una visità in profondità sul vertice S e appena S diventa nero, lo metto in tesa sulla lista L.
Per ogni vertice adiacente ad S, per definizione di DFS, effettuo una visita in profondità e anche qua, appena tale adiacente diventa nero, lo metto in lista.
Dunque, prima che S venga messo in lista, verranno messi in lista tutti i suoi adiacenti.*
